<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <!-- The above 3 meta tags *must* come first in the head; any other head content must come *after* these tags -->
    <title>COPY ERIK</title>

    <!-- Bootstrap -->
    <link rel="shortcut icon" href="images/favicon.ico" type="image/x-icon">
    <link rel="icon" href="images/favicon.ico" type="image/x-icon">
    <link href="css/style.css" rel="stylesheet">  
    <link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">  

    <!-- HTML5 shim and Respond.js for IE8 support of HTML5 elements and media queries -->
    <!-- WARNING: Respond.js doesn't work if you view the page via file:// -->
    <!--[if lt IE 9]>
      <script src="https://oss.maxcdn.com/html5shiv/3.7.2/html5shiv.min.js"></script>
      <script src="https://oss.maxcdn.com/respond/1.4.2/respond.min.js"></script>
    <![endif]-->
</head>
    
<body id="body">
    
<!--__________________________________________NAVBAR____________________________________-->
    
  
<section id="back" class="animated fadeInTop">
    <div class="container">
        <div class="col-xs-12 col-md-12 back">
            <a href="index.html">X</a>
        </div>
    </div>
</section>

   



<!--________________________________________fEATURED_______________________________________-->
 
    
    
<section id="featured" class="animated fadeInTop">
    <div class="container">
        <div class="row hero">
            <div class="col-xs-12 col-md-6 f-text animated ">
                    <div class="line"></div>
                    <h3>Leif GW</h3>
                    <h4>#bff</h4>
                    <h5>Text</h5>
            </div>   
        </div> 
        <div class="row">
            <div class="col-xs-12 col-md-12 col-lg-8 col-lg-offset-2">
                <h1>Leif GW</h1>
                    <p>
                        Någonstans kring fyratiden är jag hemma.  <br>
                        En slapp minimalism i mina rörelser – stänga dörr, ta av skor, kissnödig? Jag klär av mig, sakta men slarvigt. Borde dricka vatten nu, så att jag inte glömmer. Bredbent, för att inte tappa mina oknäppta byxor går jag ut i köket och fyller ett odiskat glas som jag snabbt sveper. Sedan går jag till sovrummet och  faller i en halvkontrollerad båge ner på sängen, ansiktet neråt. <br><br>

                           Någon bankar på dörren. Nyfött försöker jag greppa situationen. Det här är mitt hem, det är ljust ute. Bankandet fortsätter. Jag är rätt säker på att jag inte gjort något som förtjänar den här typen av dörrknackning. Rätt säker. <br>
                        Jag reser mig ur sängen och rör mig mot dörren, tungt huvud, kallt golv, träiga leder. Bankandet fortsätter. På vägen ut tar jag en morgonrock ur garderoben, bankaren måste måste mötas klädd, det hör jag. Jag ställer mig lite vid sidan av dörrposten och öppnar titthålet. När skottsalvan genom dörren uteblir lutar jag mig in till kikhålet och tittar ut. <br><br>

                           Leif G.W står nu i min farstu. Blicken svullen och jagad, mer så än vanligt. Pannan glänser av flottig svett. Han lägger örat mot dörren lyssnar, jag väntar lite.<br>
                        – Leif?<br>
                        – Schh!<br>
                        Jag tittar på honom i ett ögonblick, vänder mig sedan bort och sätter på kaffe. Han står kvar.<br>
                           Ungefär när kaffemaskinen börjat rossla så kommer Leif G.W till frukostbordet, han drar ut en stol och sätter sig med en suck. Själv är jag inne på min andra kaviarmacka.<br>
                        – Okej, Erik, så här är…<br>
                        – Två sekunder, kaffet är klart. Jag undviker hans blick när jag reser mig upp.<br>
                        När jag kommer tillbaka så har G.W börjat ta av sig sin stora täckjacka, hans blå skjorta är indränkt i vad som förefaller vara blod.<br>
                        – Leif, Vad i helvete? Tonfallet är en arg förälders. <br>
                        – Det har uppstått lite omständigheter. Han skruvar på sig och häller upp kaffe till sig själv.<br>
                        – Är det där blod Leif?<br>
                        – Lugna dig för fan, sluta stressa upp mig.<br>
                        – Jag är lugn, jag undrar bara varför du sitter och blodar ner min lingongrova såhär kl – jag tittar ner på min klocka – 07:06 en söndag?  <br>
                        Leif torkar förnärmat av sin hand mot byxbenet och återgår sedan till att äta sin kaviarmacka.<br>
                        – Du, nu löser vi det här tillsammans.<br>
                        – Jag vet ju för fan inte ens vad det är som ska lösas!<br>
                        G.W suckar.<br>
                        – Det ligger en död Bandidosmedlem i min bagagelucka. Han lutar sig tillbaka i stolen och väntar på min reaktion. Den kommer inte, jag bara stirrar på honom.<br>
                        – Som jag sa, vi ordnar det här tillsammans, jag är typ bäst i Sverige på brott och sånt.<br>
                        – Mitt hem är fullt av bikerblod, säger jag avlägset medan min hjärna slirar.<br>
                        – Vi får köpa Klorin på tillbakavägen, jag drar på muggen nu, klä dig i någonting varmt som du kan tänka dig att bränna efteråt. Jag nickar utan att ha förstått. <br>
                        Medan Leif är ute överväger jag att ringa polisen, men kommer fram till att det skulle vara en dålig idé. G.W skulle säkert göra något kriminologiskt judokast och lägga all skuld på mig, dessutom börjar jag känna mig så pass bakis att ett par timmars brott mot griftefriden är att föredra framför att deala med polisen resten av veckan.<br><br>

                           Klädd i träningskläder jag inte rört sedan tonåren går jag före ut och rekar. G.Ws bil – En Toyota Tercel modell 88 står halvrakt parkerad framför huset. Min blick undviker bagageluckan. Alla andra bilar är täckta med snö och ser ut att ha stått där hela natten. Inte en människa syns i närheten. Jag går upp och hämtar Leif. Mobilen har jag medvetet lämnat kvar hemma. <br>
                           Efter några försök så startar bilen. Det hela känns rätt olustigt och vi färdas i spänd tystnad.
                        Pudersnö filterar morgonljuset, den bildar en glittrande dimma som svävar över gatorna. Leifs bil luktar av spilld öl och sätesvärmen på passagerarsidan går inte att stänga av. Bilens fjädring skulle vara för svag för en mountain bike, något som understryks av G.Ws körstil.<br>
                           Vid Odengatan hamnar vi bredvid en polisbil vid ett rödljus, G.W. vinkar glatt och polisen vinkar tillbaka. <br>
                        – Var det där så smart? Frågar jag samtidigt som jag försöker se upptagen ut i motsatt riktning till polisen.<br>
                        – Äh, polisen är inte så farliga just nu, knuttegängen däremot.<br>
                        – Lätt för dig att säga.<br>
                        – Om det får dig att känna dig bättre så kan du säga till dom att jag hotade dig, att du inte hade något val.<br>
                        – Okej. Misstron dryper igenom i mitt tonfall, hotad av G.W? Killen blir ju anfådd av att sitta ner.
                        Leif anar vad jag tänker.<br>
                        – Med den här alltså. Han drar fram en stor revolver ur jackfickan, han viftar den tankspritt med slapp handled.<br>
                        – Vad i helvete Leif! Jag leder bort revolvern från mitt ansikte, han släpper den i mitt grepp för att växla upp när trafikljuset blir grönt. Revolvern känns tung och rejäl, fortfarande fuktig av G.Ws handsvett. Jag öppnar cylindern som på en knallpulverpistol, den är laddad.<br>
                        – Var har då fått tag på den här Leif? Jag stoppar vapnet i muffen på min munktröja.<br>
                        – Äsch, det där är ett gammalt Palme-vapen från åttiotalet, ett tag så kunde man knappt öppna en kökslåda på polishuset utan att hitta en sån där, de låg fan i drivor. <br>
                            Vi kör vidare i tystnad. G.W sätter på stereon och Louvin Brothers – Satan is Real går igång, högtalaren närmast mig har ett sprucket membran. Det hela känns rätt overkligt.<br>
                         När vi börjar komma ut på E18 så tittar jag över på Leif och frågar:<br>
                        – Så, vem är passageraren där bak?<br>
                        Några sekunder av spänd tystnad.<br>
                        – En kille.<br>
                        – Okej, en kille, hittade du den här killen i nuvarande skick?<br>
                        Ännu längre tystnad, Gillingebanan flyger förbi. G.Ws blick lämnar inte vägen.<br>
                        – Nej. <br>
                        – Så hur kom det sig att killen hamnade i din bagagelucka i det här specifika hälsotillståndet?<br>
                        Tystnaden är kortare den här gången, vi svänger in på en privat skogsväg.<br>
                        – Det behöver inte du veta Erik, men som jag sa förut, jag är typ bäst i Sverige på brott och sånt.<br><br>

                           Efter att ha svängt fram och tillbaka på olika skogsvägar stannar vi till slut i samband med att själva vägen tar slut.<br>
                        – Du fattar själv att vi inte kan gräva ner honom i den här tjälen, men om vi bara bär ut honom ett tiotal meter borde det räcka för att ingen ska hitta honom. Han stänger av motorn.<br>
                           Vi går ur bilen och jag stålsätter mig för att se mitt första lik. Skogen är tyst, ljuden dämpas av snön och sikten av snöfallet. Jag undrar hur jag kommer att reagera. Snön väter igenom mina billiga gympaskor. Jag följer Leif till bakluckan, med ett ryck drar han upp den. <br>
                        Mannen ligger i fosterställning, han ser väldigt död ut. G.W börjar snacka.<br>
                        – Tony Gunnarsson, värsta token i norrort, det är ren tur att det inte är jag som ligger i en bagagelucka just nu.<br>
                        – Vila i frid Tony. Jag förvånar mig själv med hur mycket jag menar det. Det ser inte så kul ut att ligga död i bakluckan på en Tercel. Vi börjar lyfta ut honom, han är inte liten. Jag tar tag i ett ben och börjar dra.<br>
                        – Borde han inte vara likstel vid det här laget. funderar jag högt.<br>
                        – Jo, det bord…<br>
                        Sparken träffar mig i ansiktet, jag faller bakåt och slår sidan i en stubbe. Jag ser ur G.W klumpigt faller till marken med ena handen på bagageluckan. Den före detta döde mannen försvinner ut i skogen. <br><br>
                        Jag reser mig upp, fylld med förvirring och adrenalin. G.W ligger längst bilen, fortfarande med ett grepp om bagageluckan. Skräcken i hans blick skrämmer mig mest av allt.<br>
                        – Nu är vi fan döda Erik. Jag ser i hans gulaktiga blick att det är sant. Jag börjar springa.<br><br>

                        Spåren efter Tony är lätta att följa, snön är nyfallen och djup. Efter ett tag ser jag honom, han är på väg upp för ett litet krön, han haltar. Jag tar beslutet. <br>
                        Revolvern är tung och ljummen i min hand, jag vet att jag inte är så duktig på pistolskytte, inte som med gevär. Jag siktar, avståndet är nog 20m, typ omöjligt att träffa andfådd med kall och okänd pistol. Avtryckaren är trög, jag försöker slappna av i mina axlar och andas långsamt ut, hur jävla hårt sitter den här avtryckaren? <br><br>

                        Knallen går av samtidigt som han försvinner bakom krönet, ingen aning om jag träffade. Jag springer framåt i hans djupa spår, jag vill inte skjuta igen. <br>
                        På vägen upp för krönet spelas skottet på repeat i mitt huvud, träffade jag? Väl över fylls jag av illamående, jo jag träffade. Blodspåret att döma klarade Tony att springa ett tiotal meter innan han kollapsade, nu ligger han med ansiktet neråt i snön. Försiktigt går jag fram, ingen ånga kommer från hans mun. Till slut sätter jag ett knä mot hans rygg och känner efter en puls på hans tatuerade hals. Han är död. Jag reser mig upp och går tillbaka mot bilen. Halvägs dit möter jag G.W. <br>
                        – Träff?<br>
                        – Jo.<br>
                        – Kom så åker vi och köper klorin – och något från systemet. Tillägger han.<br>
                        Jag torkar av revolvern och ger den till G.W.<br><br>
                        – Vi får se till att snabba på, jag måste skriva 3 - 5 sidor innan midnatt.
                </p>
            </div>  
        </div> 
    </div>
</section>
    



<footer>
<section id="intro" class="">
    <div class="container">
        <div class="row">
            <div class="col-xs-4 col-md-4">
                <p>Erik Abrahamsson</p><br>
                <p>Copywriter</p>
            </div>    
            <div class="col-xs-4 col-md-4">
 
                
                <a href="tel:+46702539496"><p>+46702-539-496</p></a><br>
                <a href="mailto:streptocopter@gmail.com"><p>streptocopter@gmail.com</p></a><br>
                <a href="https://se.linkedin.com/in/erik-abrahamsson-1a4844b0"><p>Linked in</p></a>  </h2>
            </div>  
            <div class="col-xs-4 col-md-4">
                <p>portfolio</p><br>
                <p>about me</p><br>
                <p>twitter</p><br>
            </div>  

    </div>    
</section>
</footer>


<!--_______________________________________SCRRIPTS______________________________________-->


    <!-- jQuery (necessary for Bootstrap's JavaScript plugins) -->
    <script src="https://ajax.googleapis.com/ajax/libs/jquery/1.11.3/jquery.min.js"></script>
    <!-- Include all compiled plugins (below), or include individual files as needed -->
    <script src="scripts/bootstrap.min.js"></script>
    <script src="scripts/myscript.js"></script>
    <script src="scripts/jquery.lazyloadxt.min.js"></script>
    <script src="scripts/jquery.lazyloadxt.autoload.min.js"></script>


  </body>
</html>